# -*- mode: mandoku-view; -*-
#+TITLE: 後山集
#+DATE: 2015-08-24 23:53:48.102048
#+PROPERTY: ID KR4d0087
#+PROPERTY: BASEEDITION WYG    
#+PROPERTY: JUAN 卷二十四
<pb:KR4d0087_WYG_024-1a>¶
欽定四庫全書¶
　後山集巻二十四　　　　宋　陳師道　撰¶
　　長短句¶
　　　菩薩蠻四首(七夕/)¶
行雲過盡星河爛爐煙未斷蛛絲滿想得兩眉顰停針¶
憶逺人河橋知有路不解留郎住天上隔年期人間長¶
别離¶
東飛鳥鵲西飛燕盈盈一水經年見急雨洗香車天回¶
<pb:KR4d0087_WYG_024-1b>¶
河漢斜離愁千載上相逺長相望終不似人間回頭萬¶
里山¶
綺樓小小穿針女秋光㸃㸃蛛絲雨今夕是何宵龍車¶
烏鵲橋經年謀一笑豈解令人巧不用問如何人間巧¶
更多¶
銀潢清淺填烏鵲畫簷急雨長河落初月未成圓明星¶
惜此筵愁來無斷絶歳歳年年别不用淚紅滋年年歳¶
歳期¶
<pb:KR4d0087_WYG_024-2a>¶
　　　又一首¶
髻釵初上朝雲捲眼波翻動眉山逺一曲杜韋娘當年¶
枉斷腸佳期如好月擬滿還湏缺别易見應難長須仔¶
細看¶
　　　木蘭花¶
隂隂雲日江城晚小院回廊春已滿誰教言語似黄鸝¶
深閉玉籠千萬怨蓬萊易到人難見香火無憑空有願¶
不辭歌裏斷人腸只怕有腸無處斷¶
<pb:KR4d0087_WYG_024-2b>¶
　　　南柯子(賀彭舎人黄堂成/)¶
故國山河在新堂冰雪生萬家和氣賀初成人在笙歌¶
聲裏暗生春今代無雙士當年第一人杯行到手莫辭¶
頻明日鳳池歸路隔清塵¶
　　　西江月(席上勸彭舎人飲/)¶
樓上風生白羽尊前笑出青春破紅展翠恰如今把酒¶
如何不飲繡幕燈深緑暗畫簾人語黄昏晚雲將雨不¶
成隂竹月風忩弄影¶
<pb:KR4d0087_WYG_024-3a>¶
　　　菩薩蠻(和彭舎人留别/)¶
喧喧車馬西郊道臨行更覺人情好任有一年情去留¶
千載名離歌聲欲盡只作當時聼天上玉堂東陽春是¶
夢中¶
　　　虞美人(席上贈王提刑/)¶
城南觀閣連雲起形像丹青裏使君笳鼓渡江來盡帯¶
江南春色放春囘青春欲住風催去流水花無數尊前¶
觸目一畨新只有玉樓明月記逰人¶
<pb:KR4d0087_WYG_024-3b>¶
　　　木蘭花(汝隂湖上同東坡用六一韻/)¶
湖平木落摇空濶葉底流泉鳴復咽酒邉清滿往時同¶
花裏朱絃纖手抹風光過手春氷滑十事違人常七八¶
不将白髪並黄花擬下清流攬明月¶
　　　南鄉子二首(九日用東坡韻/)¶
晴野下田收照影寒江落鴈洲禪榻茶爐深閉閣颼颼¶
横雨旁風不到頭登覽却輕酬剰作新詩報答秋人意¶
自䦨花自好休休今日看時蝶也愁¶
<pb:KR4d0087_WYG_024-4a>¶
潮落去帆收沙漲江回旋作洲側㡌獨行斜照裏颼颼¶
巻地風前更掉頭語妙後難酬囘鴈峯南未得秋喚取¶
佳人聽舊曲休休瘴雨無花孰與愁¶
　　　西江月(詠酴醿菊/)¶
㸃㸃輕黄減白垂垂重露生鮮肌香骨秀月中仙雪滿¶
瑶臺曵練綽約却宜長見清真不假餘妍慇懃與挿小¶
嬋娟要試尊前玉靣¶
　　　又(詠榴花/)¶
<pb:KR4d0087_WYG_024-4b>¶
葉葉枝枝緑暗重重宻宻紅滋芳心應恨賞春遲不㑹¶
春工著意晚照酒生嬌面新粧睡汚臙脂憑將雙葉寄¶
相思與看釵頭何似¶
　　　木蘭花減字¶
清尊白髪曾是登臨年少客不似當年人與黄花兩並¶
妍來愁去恨十載相看情不盡莫更思量夢破春囘枉¶
斷腸¶
　　　滿庭芳¶
<pb:KR4d0087_WYG_024-5a>¶
閩嶺先春琅函聨璧帝所分落人間綺忩纖手一縷破¶
雙團雲裏遊龍舞鳯香霧起飛月輪邉華堂靜松風竹¶
雪金鼎沸湲潺門䦨車馬動扶黄藉白小袖髙鬟漸胷¶
裏輪囷肺腑生寒喚起謫仙醉倒翻湖海傾瀉濤瀾笙¶
歌散風簾月幙禪榻鬂絲斑¶
　　　南鄉子¶
急雨打寒牕雨氣侵燈暗壁缸忩下有人挑錦字行行¶
淚濕紅消減舊香往事自難㤀更著秋聲説斷腸曲渚¶
<pb:KR4d0087_WYG_024-5b>¶
圓沙風葉底藏藏誰使鴛鴦故作雙¶
　　　清平樂二首¶
休休莫莫更莫思量着記着不如渾㤀着百種尋思枉¶
却繡囊錦帳吹香雄蜂雌蝶難雙眉上放開春色眼前¶
憐取新郎¶
藏藏摸摸好事争如莫背後尋思渾是錯猛與將來放¶
着吹花巻絮無蹤晩粧知爲誰紅夢斷陽臺雲雨世間¶
不要春風¶
<pb:KR4d0087_WYG_024-6a>¶
　　　南鄉子¶
隂重雨垂垂並馬西郊試薄衣紅蕊未開花巳過遲遲¶
不見東風著意時酒到更須辭報荅春光舊有期勤苦¶
著書妨作樂癡癡莫學衰翁事事非(洛人謂牡丹為花/而不名也向秀注)¶
(荘子示嵇康曰/妨人作樂爾)¶
　　　羅敷媚二首(和何大人酴醿菊/)¶
春風吹盡秋光晚瘦減初黄改様新粧特地相逢只認¶
香南臺九日登臨處不共飛觴鏡裏伊旁獨秀釵頭殿¶
<pb:KR4d0087_WYG_024-6b>¶
衆芳¶
芙蓉不借韶華助故着緗黄宿靣留粧不出寒花只暫¶
香傷春不盡悲秋苦落葉浮觴知在誰旁一笑盈盈百¶
種芳¶
　　　木蘭花(和何大夫/)¶
榮光休氣天為瑞道祖當天傳寳裔千年昌運此時逢¶
四海歡聲今日沸濛濛香霧霑衣膩漠漠輕寒梅栁細¶
封人長有祝堯心從此年年并歳歳¶
<pb:KR4d0087_WYG_024-7a>¶
　　　木蘭花減字(贈晁無咎雙鬟/)¶
娉婷娜嫋紅落東風青子小妙舞逶迤拍誤周郎却未¶
知花前月底誰喚分司狂御史欲語還休喚不回頭沒¶
着羞(一本云婷婷裊裊芍藥枝頭紅玉小舞䄂遲遲心/到郎邉客已知當筵舉酒勸我尊前松柏夀莫莫)¶
(休休白髪簮/花我自羞)¶
　　　臨江仙¶
離别尋常今白首更須竹雨蕭蕭不應都占世間豪清¶
風居士手楊桞洛城腰文字功名眞自誤從今好月良¶
<pb:KR4d0087_WYG_024-7b>¶
宵只消憐取董嬌嬈脩門君自到不用我詞招¶
　　　南柯子(問王立督茶/)¶
天上雲爲瑞人間睡作魔疎簾清簟汗成河酒醒夢回¶
多眼費摩挲但有寒暄問初無鳳鳥過塵生銅碾網生¶
羅一諾十年猶未意如何¶
　　　木蘭花減字¶
匀紅㸃翠取次梳粧誰得似風栁腰肢盡日纎柔屬阿¶
誰嬌嬌小小知是尋春人校老着便休癡付與風流幕¶
<pb:KR4d0087_WYG_024-8a>¶
下兒(古詞云十五年/來從事風流府)¶
　　　清平樂二首¶
秋聲隱地葉葉無留意冰簟流光團扇墜驚起雙栖燕¶
子夜堂簾合回廊風帷吹亂凝香卧看一庭明月曉寒¶
不耐初凉¶
秋光燭地簾幕生秋意露葉翻風驚鵲墜暗落青林紅¶
子㣲行聲斷長廊熏爐衾換生香滅燭却延明月攬衣¶
先怯㣲凉¶
<pb:KR4d0087_WYG_024-8b>¶
　　　卜算子¶
纎軟小腰身明秀天眞面淡畫脩眉小作春中有相思¶
怨背立向人羞顔破因誰倩不比陽臺夢裏逢親向尊¶
前見¶
　　　洛陽春¶
酒到黄波嬌滿和香噴面攀花落雨祝東風誚不借周¶
郎便背立腰肢挪撚更須回眄多生不作好因縁甚只¶
向尊前見¶
<pb:KR4d0087_WYG_024-9a>¶
　　　浣溪沙¶
暮葉朝花種種陳三秋作意向詩人安排雲雨娶新清¶
隨意且須追去馬輕衫從使着行塵晚忩誰念一愁新¶
　　　臨江仙(送疊羅菊與趙使君/)¶
官様初黄過九闗鮮妍時更冝寒挽回人意不成䦨香¶
羅堆葉宻芳意着心單過與後房歌舞手輕盈喜(一作/春)¶
色生顔墜釵擁髻與垂鬟欲知誰稱面徧挿一枝看¶
　　　清平樂(詠柑子菊并引/)¶
<pb:KR4d0087_WYG_024-9b>¶
　柑子菊姿韻俱勝如王謝家十五女兒而名不雅馴¶
　爲改之曰官樣黄作清平樂詞且令方内知有此君¶
　也¶
重重疊疊娜嫋裙千襵時樣官黄香百葉一歳相逢兩¶
節(是歳閠九月/兩作重陽)曲欄遶徧芳叢一枝作意妍穠折得有¶
誰相意却須還與秋風¶
　　　南鄉子(并引/)¶
　晁大夫増飾披雲務欲壓黄樓而張馬二子皆當年¶
<pb:KR4d0087_WYG_024-10a>¶
　尊下世所謂英英盻盻者盻卒英嫁而盼之子瑩頗¶
　有家風而曹妓未有顯者黄樓不可勝也作南鄉子¶
　以歌之¶
風絮落東鄰㸃綴繁枝旋化塵闗鎻玉樓巢燕子㝠㝠¶
桃李摧殘不見春流轉到如今翡翠生兒翠作衿花様¶
腰身官様立娉婷困倚䦨干一欠伸(周昉畫美人有背/立欠伸者最爲妍)¶
(絶東坡爲賦/續麗人行)¶
　　　又(詠棣棠菊/)¶
<pb:KR4d0087_WYG_024-10b>¶
亂蕊壓枝繁堆積金錢閙作團晚起塗黄仍帶酒看看¶
衣賸腰枝故着單薄瘦却禁寒牽引人心不放䦨擬折¶
一枝遮老眼難難蝶横蜂争只倚䦨(菊色㣲赤/而葉單)¶
　　　臨江仙¶
曲巷斜街信馬小橋流水誰家淺粧深袖倚門斜只縁¶
些子意消得百般誇粉面初生明月酒容欲退朝霞春¶
風還解染霜華肯持鴛綺被來伴杜家花¶
　　　蝶戀花¶
<pb:KR4d0087_WYG_024-11a>¶
九里山前千里路流水無情只送行人去路轉河回寒¶
日莫連峯不許重回顧水解隨人花却住衾冷香銷但¶
有殘粧汙淚入長江空㡬許雙洪一抹無尋處(一本云/戲馬臺)¶
(前京洛路車馬喧喧蹙踏塵如霧借問使君天不語朝/雲旋作留人雨塵斷山青人已去老幼扶攜淚眼仍回)¶
(顧下兩/句同)¶
　　　西江月(詠丁香菊/)¶
淺色千重柔葉深心一㸃嬌黄只消可意更須香好箇¶
風流模様玉蕊令誰攀折詩人此曰凄凉正須蠻素作¶
<pb:KR4d0087_WYG_024-11b>¶
伊凉與挿釵傍鬢上¶
　　　洛陽春¶
素手拈花纎軟生香相亂却須詩力與丹青恐俗手難¶
成染一顧教人㣲倩那堪親見不辭紫袖拂清塵也要¶
識春風面¶
　　　菩薩蠻(寄趙使君/)¶
清詞麗句清朝曲使君借與燈前讀讀罷已三更寒忩¶
雨打聲應憐詩客老要使情懷好猶有解歌人尊旁未¶
<pb:KR4d0087_WYG_024-12a>¶
得聽¶
　　　木蘭花減字(和人對雪/)¶
清愁疊積更莫遲留春酒逼吹靣和風梅信新來一線¶
通危樓曉望雪滿羣山開畫障目斷瑶川同凭䦨干意¶
㡬般¶
　　　卜算子(送梅花與趙使君/)¶
梅嶺數枝春踈影斜臨水不借芳華只自香嬌靣長如¶
洗還把最繁枝過與偏憐底試傍鸞臺仔細看何似丹¶
<pb:KR4d0087_WYG_024-12b>¶
青裏¶
　　　漁家傲(従叔父乞蘇州濕紅牋/)¶
一舸姑蘇風雨疾吳牋滿載紅猶濕色鬬朝花光觸日¶
人未識街南小阮應先得青入栁條初着色溪梅巳露¶
春消息擬作新詞酬帝力輕落筆黄秦去後無强敵¶
　　　少年遊¶
御園果子&KR1062;枝繁看看分摘無縁團沙弄雪勞心費手¶
不肯暫時圓賽神舊願心兒有終了待㡬時還芍藥梢¶
<pb:KR4d0087_WYG_024-13a>¶
頭紅紅白白一種㡬千般¶
　　　南鄉子¶
娜嫋破𤓰餘豆䓻梢頭二月初衆裏腰支遥可識應殊¶
暗裏猶能摸得渠醉側不須扶喚作周家行畫圖背立¶
欠伸花絮底知無未信丹青畫得如¶
　　　木蘭花減字¶
今年百五風日清明塵不舉紫秀紅塵三節煙花次第¶
春來輿去馬千念一空春事謝白下門東誰見初楊弄¶
<pb:KR4d0087_WYG_024-13b>¶
晩風¶
　　　踏莎行¶
紅上花梢風傳梅信青春欲動羣芳競林聲鳥語帯餘¶
寒江光野色閑遊徑乍雨還晴暄寒不定重門深院簾¶
帷靜又還日日喚愁生到誰準擬風流病¶
　　　鷙鵲詩(并序/)　(此係得之魯氏傳本及南宫氏/編中他本所無者)¶
　　辛巳夏四月庚戌日将晏與客追凉露坐有雀引¶
　　雛二三集垣下行且哺俄有鵲至自北俛啄雀間¶
<pb:KR4d0087_WYG_024-14a>¶
　　初循循少焉得雀遽攫一雛而升于垣出雀不意¶
　　雀悲鳴啾啾奮身抵雀再三欲奪鵲竟磔雛以食¶
　　不顧如得計然坐客歎息余感之賦詩¶
若奚不鸇吾知避而遷汝胡不貍吾知逺而馳宵邇吾¶
巢晨並吾枝懐毒姙㓙初不汝期莽恭拳拳甫笑嬉嬉¶
情貌深厚孰從而追¶
　¶
　¶
<pb:KR4d0087_WYG_024-14b>¶
　¶
　¶
　¶
　¶
　¶
　¶
　¶
　後山集巻二十四¶
